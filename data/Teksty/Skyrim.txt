Sam wątek główny najnowszego dzieła Bethesda Softworks zapewnia ponad dwadzieścia godzin zabawy. Pozostałe linie fabularne też przypominają raczej odrębne gry, przewidziane na dobre kilkanaście godzin walczenia, rozmawiania, kombinowania i podziwiania widoków. Na dodatek twórcy musieli chyba sporo podglądać u współpracowników ze studia Obsidian, bo po raz pierwszy w historii firmy zafundowano nam tak ciekawą i dynamicznie ukazaną fabułę. Nawet znalazło się miejsce na charakterystyczne postacie - a to dotąd było piętą achillesową Bethsoftu. The Elder Scrolls V: Skyrim to całkowicie nowa jakość w historii cyklu i samego studia.  Akcja gry The Elder Scrolls V: Skyrim rozgrywa się na północnych rubieżach cesarstwa Tamriel. Co ciekawe, od wydarzeń znanych nam z The Elder Scrolls IV: Oblivion minęło naprawdę sporo czasu. O ile wcześniejsze części cyklu rozgrywały się w Trzeciej Erze i dzieliło je od siebie w sumie 35 lat, to tym razem upłynęły aż dwa wieki z nowej, Czwartej Ery. W sumie trudno mi orzec, na ile sensowne było aż takie pchnięcie akcji do przodu, skoro nie pchnięto do przodu technologii. Nic się w zasadzie nie zmieniło jeśli idzie o broń, pancerze, czy zaklęcia. Myślę, że większość graczy nawet nie zorientowała się, jak dawno temu żył ich bohater z Oblivion... Cesarstwo Tamriel nie jest już monolitem, utraciło część ziem, traci też wewnętrzną spójność. Po wydarzeniach znanych nam z gry The Elder Scrolls IV: Oblivion, dumne imperium nigdy się nie pozbierało do końca. Osłabienie władztwa ludzi wykorzystali agenci Thalmoru, wcześniej zresztą wykorzystali osłabienie u siebie, na wyspie Summerset. Odnowili dawne państwo Wysokich Elfów, a potem po kolei przeciągnęli na swoją stronę dwie imperialne prowincje. Na koniec zaś ruszyli na wojnę, którą niemalże wygrali. Traktat pokojowy pozostawił Cesarstwo Tamriel w bardzo paskudnej sytuacji, niemalże jako wasala Altmerczyków. Tak z grubsza wygląda rys historyczny gry The Elder Scrolls V: Skyrim Skoro już mowa o włażeniu w podejrzane miejsca - tak, w The Elder Scrolls V: Skyrim można zapędzić się w miejsca, gdzie bez odpowiedniego doświadczenia nie mamy szans. Owiane niesławą podejście do level scalling z poprzedniej części zastąpiono dużo rozsądniejszymi rozwiązaniami. Mechanika dostosowywania poziomu trudności jest dalece bardziej rozbudowana i dyskretna. Przede wszystkim zrezygnowano z automatycznego dozbrajania się rozmaitych przeciwników w zabawki z najwyższej półki. Tego samego wroga zobaczymy w tym samym stroju i z tym samym uzbrojeniem zarówno gdy zawitamy do niego na pierwszym, jak i trzydziestym pierwszym poziomie doświadczenia. Zmienić się może co najwyżej jego skuteczność bojowa, ale też bez przesady. Kwestia tego, co znajdujemy u sprzedawców ma zresztą znaczenie tylko dla części postaci. Jeśli nie koncentrujemy się na jakiejś linii fabularnej (głównej czy pobocznej) lub nie paramy się rękodziełem wszelakim, to zmiana w ofercie sklepów może nas ucieszyć. W innym wypadku przejdziemy nad nią do porządku dziennego. Gra The Elder Scrolls V: Skyrim jak rzadko która inna produkcja cRPG nagradza nas za rozwijanie talentów rzemieślniczych. W zasadzie nie zdobędziecie w grze zbyt wielu zabawek, które równałyby się z tym, co z czasem będziecie w stanie sami wykonać. Nieważnie, czy mówimy tu o alchemii, kowalstwie czy zaklinaniu (a już zwłaszcza zaklinaniu własnoręcznie wykutego sprzętu) - w górnych granicach rozwoju danej umiejętności tworzy się cuda, a nawet w średnich produkuje się rzeczy bardzo przydatne.